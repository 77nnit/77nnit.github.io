---
layout: post
language: it
title: "Brave Search: come e perché usarlo"
imgsrc: "/assets/images/misc/Brave-Search-Summarizer.png"
description: "Review del nuovo motore di ricerca messo a punto da Brave Software, con l'AI Summarizer all'opera"
keywords: "Search, Google, Brave, Motore di ricerca, review, AI Summarizer, AI"
tag: tech
---

**Brave Software** ha annunciato pochi giorni fa di aver rimosso i risultati di Bing dalla propria <span class="definition" title="Search Engine Results Page, la tipica pagina con l'elenco dei risultati restituita da un motore di ricerca">*SERP*</span>, raggiungendo l'indipendenza nell'indicizzazione del Web. Questo significa che a tutti gli effetti è un motore di ricerca alternativo ai più noti *Google* o *Bing* (ma ne esistono solo pochissimi altri che siano totalmente indipendenti).

Dunque l'ingresso di un nuovo *player* non può che essere una buona notizia: nella varietà c'è competizione naturale e reciproco miglioramento.

Brave fornisce gratuitamente anche un proprio browser (basato - *ahimé* - su Chromium[^1]) generalmente considerato "sicuro", privo di *spyware* e con tante caratteristiche innovative che lo rendono desiderabile ad un pubblico *informaticamente* avanzato, il tutto accompagnato da svariati servizi (VPN, Wallet, Rewards, Talk, e altro ancora).

Tra i *claim* più interessanti, sia per il browser che per **Brave Search**, c'è sicuramente quello che nega di tracciare, in alcun modo, gli utenti (non è richiesto un account per utilizzare la ricerca).

Non voglio avventurarmi nella storia del marchio Brave, che comprende anche alcuni episodi controversi (ormai superati: chi non rischia di smarrire la rotta nella tempesta?), ma potete curiosare e acquisire tutte le informazioni del caso.

Per quanto riguarda la *ricerca*, raggiungibile a questo indirizzo <a rel="nofollow noopener" href="https://search.brave.com" target="_blank">search.brave.com</a> e impostabile come default su tutti i browser, si presenta molto pulita con un tema "light/dark" e alcune impostazioni di lingua, livello di "safe search", zona geografica e finestra temporale di ricerca.

La casella di ricerca propone i risultati più pertinenti (anche in italiano, indipendentemente dalla lingua o dalla regione impostate) mentre si digita la *query*.

In base alla ricerca, sui risultati possono essere presenti più sezioni, tra cui:
* Una sezione contestuale contenente *Featured snippets* con informazioni generali da Wikipedia o da siti istituzionali ufficiali o altre fonti (in alto a destra della SERP);
* Una *sezione di testa* con i risultati maggiornamente rilevanti, con estratti contestualizzati in relazione alla ricerca fatta (ricerca migliorata da AI);
* Alcune sotto-sezioni (variabili) relative a *notizie*, *video*, *immagini*, *discussioni sui social*;
* Una sezione *People also ask*, con ricerche tipicamente associate alla nostra query (molto utile!);
* Una sezione. più im basso, in cui ci viene proposto di effettuare la ricerca su altri motori (fair!)

Ma la funzione che più mi piace di Brave Search è il nuovo **AI summarizer**, che non solo evidenzia un estratto da una pagina specifica, ma combina, in un unico breve testo, contenuti da origini diverse per offrire una risposta comprensiva alla query. Attulmente è disponibile in lingua inglese. Non tutte le query attiveranno la funzionalità, ma è decisamente più probabile se si formulano domande semplici e "naturali" in un corretto inglese (con una certa tolleranza per l'ortografia).

<figure>
<img src="{{ page.imgsrc }}" alt="la funzione AI Summarizer di Brave Search all'opera."/>
<figcaption>la funzione AI Summarizer di Brave Search all'opera.</figcaption>
</figure>

Nell'immagine sopra si può vedere un esempio della *feature* in funzione. Alla domanda "What is life-cycle management?" l'IA integrata estrae le informazioni da due fonti distinte e le mostra come unico paragrafo che risponde sinteticamente alla domanda posta. In più riporta, sotto, le *fonti* e per ciascun estratto, al passaggio con il mouse, ne evidenzia quella relativa. Ecco, sono quasi commosso: vorrei che **ChatGPT** (ne ho parlato in <a href="{{ site.url }}/2023/01/02/Abbracciamo-le-AI-Generative.html" target="_blank">questo post</a> qualche tempo fa) lavorasse esattamente in questo modo, senza reinterpretare le fonti e anzi riportandole in totale trasparenza.

Tutto sommato i risultati che si ottengono, sia da ricerca normale che da AI Summarizer, sono robusti e rilevanti. Non è ancora chiarissimo se ci siano, e quali siano, i risultati "sponsorizzati", e questo è un punto un po' meno a favore della trasparenza, né quali siano esattamente i segnali web che Brave Search utilizzi per classificare e mostrare i risultati, ma ci si aspetta che presto Brave fornirà una *webmaster* console nello stile di Bing o Google, dove gli esperti di *SEO* potranno sbizzarrsirsi.

Ultima nota: è disponibile anche una **Brave Search Premium** a 3$ al mese, ma a meno che non me la offrano gratuitamente (ehi, Brave! pensaci!) non ho intenzione di attivarla solo per fare una prova.

In definitiva ti consiglio di provare questo motore di ricerca, e se non ti offrisse l'accuratezza a cui sei abituato, basta inserire <code>!g</code> oppure <code>!b</code>, all'inizio o alla fine della tua query, per ottenere rispettivamente i risultati direttamente da Google o da Bing (se, putacaso, lo preferissi).

---
[^1]: L'*ahimé* non è riferito a Chromium come browser che non apprezzo, ma alla tendenza che lo sta facendo diventare l'*unico* browser possibile. Io supporto Firefox come attuale unica alternativa, anche se riconosco la qualità e la completezza di Chromium in tutte le sue declinazioni.




